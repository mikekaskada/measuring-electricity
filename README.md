# measuring-electricity
<p> Η μέτρηση της ηλεκτρικής ενέργεισς που καταναλώνει ένα σπίτι ή μια επιχείρηση καταγράφεται στα γνωστά ρολόγια, που είναι αναλογικές συσκευές και απεικονίζουν με αναλογικό τρόπο τις ενδείξεις. Τα ρολόγια αυτά συνήθως είναι τοποθετημένα σε εξωτερικό χώρο του σπιτιού. Η παρακολούθηση της κατανάλωσης του ηλεκτρικού ρεύματος και η ενημέρωση σε πραγματικό χρόνο μπορεί να δημιουργήσει στους καταναλωτές συνήθειες, όπως π.χ. να αποφεύγουν την άσκοπη κατανάλωση. Οι συνήθειες αυτές εκτός από οικονομικό όφελος για τους ίδιους θα συμβάλουν και στην εξοικονόμηση των πόρων που χρησιμοποιούνται για την παραγωγή της ηλεκτρικής ενέργειας. Σκεφτήκαμε λοιπόν να υλοποιήσουμε μια κατασκευή με ESP32 camera (γιατί είναι πολύ φτηνή και διαθέτει ασύρματη επικοινωνία WiFi και Bluetooth) η οποία θα καταγράφει με φωτογραφία σε πολύ μικρά και τακτά διαστήματα (π.χ. ανά λεπτό ή ανά δίλεπτο της ώρας) τις ενδέιξεις από τα ρολόγια μέτρησης της ηλεκτρικής ενέργειας. Η φωτογραφία αυτή θα στέλνεται ασύρματα σε ένα Raspberry Pi το οποίο μέσω τεχνητής νοημοσύνης (machine learning) θα διαβάζει τους αριθμούς από τις ενδείξεις της φωτογραφίας και θα υπολογίζει την κατανάλωση του ηλεκτρικού ρεύματος που γίνεται εκείνη την χρονική στιγμή καθώς και την συνολική κατανάλωση που έχει γίνει (π.χ. ανά μήνα). Ο χρήστης μέσω του κινητού του θα βλέπει αυτές τις πληροφορίες ή μέσω μιας οθόνης LCD. </p>
